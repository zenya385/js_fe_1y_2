Часте завдання програмування - багаторазове виконання однотипної дії. Наприклад, вивести клієнтів зі списку один за одним, або перебрати суми зарплат, і для кожної виконати однаковий код. Саме для таких цілей - багаторазового повторення однієї частини коду, використовуються цикли.

Цикл - керуюча конструкція у високорівневих мовах програмування, призначена для організації багаторазового виконання набору інструкцій.
Тіло циклу - послідовність інструкцій, призначена для багаторазового виконання.
Ітерація - одноразове виконання тіла циклу.
Умова виходу - вираз, що визначає, чи буде в черговий раз виконуватися ітерація, або цикл завершиться.
Лічильник - змінна, що зберігає поточний номер ітерації. Цикл не обов'язково містить лічильник, і він не повинен бути один, умова виходу з циклу може залежати від декількох змінних, що змінюються в циклі.
